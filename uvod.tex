\chapter*{Uvod}
\addcontentsline{toc}{chapter}{Uvod}

Git je alat kojeg je razvio Linus Torvalds da bi mu olakšao vođenje jednog velikog i kompleksnog projekta -- linux kernela.
U početku to \emph{nije} bio program s današnjom namjenom; Linus je zamislio da git bude osnova \emph{drugim sustavima za razvijanje koda}.
Dakle, drugi alati bi trebali razvijati svoje sučelje na osnovu gita.
Međutim, kao s mnogim drugim projektima otvorenog koda, ljudi su ga počeli koristiti takvog kakav jest, a on je organski rastao onako kako su ga ljudi koristili.

Rezultat je program koji ima drukčiju terminologiju i, nerijetko, malo neintuitivnu sintaksu.
Usprkos tome, milijuni programera diljem svijeta su ga prihvatili. 
Nastale su brojne platforme za \emph{hosting} projekata, kao što je Github\footnote{http://github.com}, a već postojeći su morali dodati git jednostavno zato što su to njihovi korisnici tražili (Google Code\footnote{http://code.google.com}, Bitbucket\footnote{http://bitbucket.com}, Sourceforge\footnote{http://sourceforge.net}).

Nekoliko je razloga zašto je to tako:

\begin{itemize}
	\item Postojeći sustavi za verzioniranje su obično zahtijevali da se točno zna tko sudjeluje u projektu (tj. tko je \emph{comitter}). To je demotiviralo ljude koji bi možda pokušali pomoći projektima kad mi imali priliku. S distribuiranim sustavima, bilo tko može "forkati" repozitorij i raditi na njemu. Ukoliko misli da je napravio nešto korisno -- vlasniku originalnog repozitorija bi predložio da preuzme njegove izmjene. Broj ljudi koji se mogu okušati u radi na nekom projektu je tako puno veći, a vlasnik i dalje zadržava pravo odlučivanja čije će izmjene uzeti, a čije neće.
	\item git je \textbf{brz},
	\item vrlo je lako i brzo granati, isprobavati izmjene koje su radili drugi ljudi i preuzeti ih u svoj kod,
	\item Linux kernel se razvijao na gitu, tako da je u svijetu otvorenog koga (\emph{open source}) git stekao nekakvu auru važnosti.
\end{itemize}

U nastavku ove knjige pozabaviti ćemo se osnovnim pojmovima verzioniranja koda općenito i načinom kako je sve to implementirano u gitu.

\section*{Malo o težini, teškoćama i problemima}
\addcontentsline{toc}{section}{Malo o težini, teškoćama i problemima}

Ova knjiga nije zamišljena kao detaljan uvod u to kako git funkcionira i kao općeniti priručnik u kojem ćete tražiti riješenje svaki put kad negdje zapnete.
Osnovna ideja mi je bila da za svaku "radnju" s gitom opišem problem, ilustriram ga grafikonom, malo razradim teoriju, potkrijepim primjerima i onda opišem nekoliko osnovnih git naredbi koje se najčešće koriste.
Nakon što pročitate knjigu, trebali biste biti sposobni git koristiti u svakodnevnom radu. 

Tekst koji slijedi \textbf{nije} jednostavno štivo, ako niste nikad radili s nekim od distribuiranih sustava za verzioniranje.
A posebno nije ako niste nikad verzionirali kod.
Barem meni nije bilo jednostavno učiti potpuno nove pojmove, nakon što sam godinama radio s CVS-om, subversionom i TFS-om.
Svaka nova tehnologija je uvijek izazov.

Zapnete li, a odgovora ne nađete ovdje, pravac Stackoverflow\footnote{http://stackoverflow.com}, Google, 
forumi, blogovi i, naravno, \verb+git help+.

Postoji i jednostavan način kako da postignete da čitanje ove knjige postane trivijalno jednostavno -- čitanje napreskokce.
Git, naime, \textbf{možete} koristiti analogno klasičnim sustavima za verzioniranje. 
U tom slučaju vam ne trebaju detalji o tome kako se grana ili što je \emph{rebase}.
U principu -- svi smo git tako i koristili u početku.

Želite li takav "ekspresni" uvod u git -- dovoljno je da pročitate poglavlja o verzioniranju \emph{commit}anju i prvi dio poglavlja o udaljenim repozitorijima.
Pojmovi koje biste trebali savladati su \emph{commit}, \emph{push}, \emph{fetch}, konflikt i \verb+origin+ repozitorij.

\section*{Pretpostavke}
\addcontentsline{toc}{section}{Pretpostavke}

Da biste uredno "probavili" ovaj knjižuljak, pretpostavljam da:

\begin{itemize}
	\item znate programirati u nekom programskom jeziku ili barem imate dobru predodžbu o tome kako teče proces nastajanja i razvoja aplikacija,
	\item ne bojite se komandne linije,
	\item poznajete osnove rada s unixoidnim operativnim sustavima.
\end{itemize}

Poznavanje rada s klasičnim sustavima za verzioniranje koda (CVS, SVN, TFS, \dots) nije nužno.

Nekoliko riječi o zadnje dvije stavke.
Iako git nije nužno ograničen na unix/linux operativne sustave, njegovo komandnolinijsko sučelje je tamo nastalo i drži se istih principa.
Postoje grafička sučelja, međutim mnoge iole složenije stvari je teško uopće implementirati u nekom grafičkom sučelju. 
Moj prijedlog je da git naučite koristiti u komandnoj liniji, a tek onda krenete s nekim grafičkim alatom -- tek tako ćete ga zaista savladati.

\section*{Našla/našao sam grešku}
\addcontentsline{toc}{section}{Našla/našao sam grešku}

Svjestan sam toga da ova knjižica vrvi greškama.
Ja nisam profesionalan pisac, a ova knjiga nije prošla kroz ruke profesionalnog lektora.

Grešaka ima i pomalo ih ispravljam.
Ako želite pomoći -- unaprijed sam zahvalan!
Evo nekoliko načina kako to možete učniti:

\begin{itemize}
    \item Pošaljite email na \verb+tkrajina@gmail.com+,
    \item \emph{Twitt}nite mi na \verb+@puzz+,
    \item \emph{Fork}ajte i pošaljite \emph{pull request} s ispravkom. 
\end{itemize}

Ukoliko odaberete bilo koju varijantu osim zadnje (\emph{fork}) -- dovoljan je kratak opis s greškom (stranica, rečenica, redak) i šifra koja se nalazi na dnu naslovnice\footnote{Na primjer ono što piše \emph{Commit} b5af8ec79a7384a5a291d15d050fc932eb474e79. E, ovaj nerazumljivi dugi string meni olakšava traženje verzije za koju prijavljujete grešku.}.

Repozitorij s izvornim \LaTeX{} kodom knjige možete naći na adresi \\\verb+http://github.com/tkrajina/uvod-u-git+
 a na istoj adresi se nalazi i najnovija verzija PDF-a.

\section*{Naredbe i operativni sustavi}
\addcontentsline{toc}{section}{Naredbe i operativni sustavi}

Sve naredbe koje nisu specifične za git, kao na primjer "stvaranje novog direktorija", "ispis datoteka u direktoriju", i sl. će biti prema POSIX standardu\footnote{http://en.wikipedia.org/wiki/POSIX}.
Dakle, u primjerima ćemo koristiti naredbe koje se koriste na UNIX, OS X i linux operativnim sustavima. 
I za korisnike Microsoft Windowsa to ne bi trebao biti problem jer se radi o relativno malo broju naredbi kao što su \verb+mkdir+ umjesto \verb+md+, \verb+ls+ umjesto \verb+dir+, i slično.
