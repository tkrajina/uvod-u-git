\chapter*{Verzioniranje koda i osnovni pojmovi}
\addcontentsline{toc}{chapter}{Verzioniranje koda i osnovni pojmovi}

\section*{Što je verzioniranje koda?}
\addcontentsline{toc}{section}{Što je verzioniranje koda?}

S problemom verzioniranja koda sreli ste se kad ste prvi put napisali program koji rješava neki konkretan problem. 
Bilo da je to neka jednostavna web aplikacija, CMS\footnote{Content Management System}, komandnolinijski pomoćni programčić ili kompleksni ERP\footnote{Enterprise Resource Planning}.

Svaka aplikacija koja ima \textbf{stvarnog} korisnika kojemu rješava neki \textbf{stvarni} problem ima i \textbf{korisničke zahtjeve}.
Taj korisnik možemo biti mi sami, može biti neko hipotetsko tržište (kojemu planiramo prodati rješenje) ili može biti naručitelj.
Korisničke zahtjeve ne možemo nikad točno predvidjeti u trenutku kad krenemo pisati program.
Možemo satima, danima i mjesecima sjediti s budućim korisnicima i planirati što će sve naša aplikacija imati, ali kad korisnik sjedne pred prvu verziju aplikacije, čak i ako je pisana točno prema njegovim specifikacijama, on će naći nešto što ne valja. 
Radi li se o nekoj maloj izmjeni, možda ćemo je napraviti na licu mjesta.
Možda ćemo trebati otići kući, potrošiti nekoliko dana i napraviti \textbf{novu verziju}.

Desit će se, na primjer, da korisniku damo na testiranje verziju \texttt{1.0}.
On će istestirati i, naravno, naći nekoliko sitnih stvari koje treba ispraviti.
Otići ćemo kući, ispraviti ih, napraviti verziju \texttt{1.1} s kojom će klijent biti zadovoljan.
Nekoliko dana kasnije, s malo više iskustva u radu s aplikacijom, on zaključuje kako sad ima \textbf{bolju} ideju kako je trebalo ispraviti verziju \textbf{1.0}.
Sad, dakle, treba "baciti u smeće" posao koji smo radili za \texttt{1.1}, vratiti se na \texttt{1.0} i od nje napraviti npr. \texttt{1.1b}.

Grafički bi to izgledalo ovako nekako:

\input{graphs/primjer_s_klijentom}

U trenutku kad je korisnik odlučio da mu trenutna verzija ne odgovara trebamo se vratiti korak unazad (u povijest projekta) i započeti novu verziju, odnosno novu \textbf{granu projekta} te nastaviti projekt s tom izmjenom.

I to je samo jedan od mnogih mogućih scenarija kakvi se događaju s aplikacijama.

\section*{Linearno verzioniranje koda}
\addcontentsline{toc}{section}{Linearno verzioniranje koda}

Linearni pristup verzioniranju koda se najbolje može opisati sljedećom ilustracijom:

\input{graphs/linearni_model}

To je idealna situacija u kojoj točno unaprijed znamo kako aplikacija treba izgledati. 
Započnemo projekt s početnim stanjem \emph a, pa napravimo izmjene \emph b, \emph c, \dots sve dok ne zaključimo da smo spremni izdati prvu verziju za javnost i proglasimo to verzijom \texttt{1.0}. 

Postoje mnoge varijacije ovog linearnog modela, jedna česta je:

\input{graphs/linearni_model_2}

Ona je česta u situacijama kad nemamo kontrolu nad time koja je točno verzija programa instalirana kod klijenta. 
S web aplikacijama to nije problem jer vi jednostavno možete aplikaciju prebaciti na server i odmah svi klijenti koriste novu verziju.
Međutim, ako je vaš program klijentima "spržen" na CD i takav poslan klijentu može se dogoditi da jedan ima instaliranu verziju \texttt{1.0}, a drugi \texttt{2.0}.

I sad, što ako klijent koji je zadovoljan sa starijom verzijom programa otkrije \textbf{bug} i zbog nekog razloga ne želi prijeći na novu verziju?
U tom slučaju morate imati neki mehanizam kako da se privremeno vratite na staru verziju, ispravite problem, izdate "novu verziju stare verzije", pošaljete je klijentu i nakon toga se vratite na zadnju verziju te tamo nastavite rad na svojem projektu.

\section*{Grafovi, grananje i spajanje grana}
\addcontentsline{toc}{section}{Grafovi, grananje i spajanje grana}

Prije nego nastavimo s gitom, nekoliko riječi o grafovima. 
U ovoj ćete knjižici vidjeti puno grafova kao što su u primjerima s linearnim verzioniranjem koda. 
Zato ćemo se na trenutak zadržati na jednom takvom grafu:

\input{graphs/primjer_s_granama_i_spajanjima}

Svaka točka grafa je stanje projekta. 
Projekt s gornjim grafom započeo je s nekim početnim stanjem \emph a.
Programer je napravio nekoliko izmjena i \textbf{snimio} novo stanje \emph b, zatim \emph c, \dots i tako sve do $h$, $w$ i $4$.

Primijetite da je ovakav graf stanje povijesti projekta, ali iz njega ne možemo zaključiti kojim su redom čvorovi nastajali.
Neke stvari možemo zaključiti: vidi se, na primjer, da je $d$ nastao nakon $c$, $e$ nakon $d$ ili $z$ nakon $y$.
Ne znamo je li prije nastao $c$ ili $x$.
Ili, čvor \emph 1 je sigurno nastao nakon $g$, no iz grafa se ne vidi je li nastao prije $x$ ili nakon $x$ (vidite li kako?).

Evo jedan način kako je navedeni graf mogao nastati:

\input{graphs/primjer_s_granama_i_spajanjima_1}

Programer je započeo aplikaciju, snimio stanje \emph a, \emph b i \emph c i tada se sjetio da ima neki problem kojeg može riješiti na dva načina, vratio se na \emph b i napravio novu granu. Tamo je napravio izmjene $x$ i $y$:

\input{graphs/primjer_s_granama_i_spajanjima_2}

Zatim se sjetio izmjene koju je mogao napraviti u \emph{originalnoj} verziji, vratio se tamo i dodao \emph d:

\input{graphs/primjer_s_granama_i_spajanjima_3}

Nakon toga se vratio na svoj prvotni eksperiment i odlučio da bi bilo dobro tamo imati izmjene koje je napravio u \emph c i \emph d.
Tada je \emph{preuzeo} te izmjene u svoju granu:

\input{graphs/primjer_s_granama_i_spajanjima_4}

Na eksperimentalnoj je grani napravio još jednu izmjenu \emph q.
Tada je odlučio privremeno napustiti taj eksperiment i posvetiti se izmjenama koje mora napraviti u glavnoj grani.
Vratio se na originalnu granu i tamo napredovao s \emph e i \emph f. 

\input{graphs/primjer_s_granama_i_spajanjima_5}

Sjetio se da bi mu sve izmjene iz eksperimentalne grane odgovarale u originalnoj, \emph{preuzeo} ih u početnu granu:

\input{graphs/primjer_s_granama_i_spajanjima_6}

i zatim je nastavio, stvorio još jednu eksperimentalnu granu (\emph 1, \emph 2, \emph 3, \dots).
Na onoj je prvoj eksperimentalnoj grani dodao još i $w$ i tako dalje\dots

\input{graphs/primjer_s_granama_i_spajanjima}

Na svim će grafovima glavna grana biti ona najdonja.
Uočite, na primjer, da izmjena \emph w nije nikad završila u glavnoj grani. 

Jedna od velikih prednosti gita je lakoća stvaranja novih grana i preuzimanja izmjena iz jedne u drugu granu. 
Tako je programerima jednostavno u nekom trenutku razmišljati i postupiti na sljedeći način: \emph{"Ovaj problem bih mogao riješiti na dva različita načina. Pokušat ću i jedan i drugi, i onda vidjeti koji mi bolje ide."}. Za svaku će verziju napraviti posebnu granu i napredovati prema osjećaju.

Druga velika prednost čestog grananja u programima je kad se dodaje neka nova funkcionalnost koja zahtijeva puno izmjena, a ne želimo te izmjene odmah stavljati u glavnu granu programa:

\input{graphs/primjer_s_dugotrajnom_granom}

Trebamo pripaziti da redovito izmjene iz glavne grane programa preuzimamo u sporednu tako da razlike u kodu ne budu prevelike. 
Te su izmjene na grafu označene sivim strelicama.

Kad novu funkcionalnost završimo, u glavnoj granu treba preuzeti sve izmjene iz sporedne (crvena strelica).

Na taj ćemo način često imati ne samo dvije grane (glavnu i sporednu) nego nekoliko njih (pa i do nekoliko desetaka). 
Imati ćemo posebne grane za različite nove funkcionalnosti, posebne grane za eksperimente, posebne grane u kojima ćemo isprobavati izmjene koje su napravili drugi programeri, posebne grane za ispravljanje pojedinih \emph{bug}ova, \dots

Osnovna ideja ove knjižice \textbf{nije} učiti vas kako je najbolje organizirati povijest projekta, odnosno kako granati te kad i kako preuzimati izmjene iz pojedinih grana.
Osnovna ideja je naučiti vas \textbf{kako} to napraviti s gitom. 

\section*{Mit o timu i sustavima za verzioniranje}
\addcontentsline{toc}{section}{Mit o timu i sustavima za verzioniranje}

Prije nego nastavimo, htio bih ovdje samo srušiti jedan mit. 
Taj mit glasi ovako nekako: "\emph{Sustavi za verzioniranje koda potrebni su kad na nekom projektu radi više ljudi}".

Vjerujte mi, ovo nije istina.

\textbf{Posebno} to nije istina za git i druge distribuirane sustave koji su namijenjeni često grananju.
Kad o projektu počnete razmišljati kao o jednom usmjerenom grafu i posebne stvari radite u posebnim granama to značajno olakšava samo razmišljanje o razvoju.
Ako imate jedan direktorij s cijelim projektom i u kodu imate paralelno izmjene od tri različite stvari koje radite istovremeno, onda imate problem.
Ostatak ove knjižice bi vas trebao uvjeriti u to\dots

Nemojte pročitati knjigu i reći "\emph{Nisam baš uvjeren}". 
Probajte git\footnote{Ako vam se git i ne svidi, probajte barem mercurial.} na nekoliko tjedana.

% \section*{}
% \addcontentsline{toc}{section}{}
